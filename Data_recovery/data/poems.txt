唐诗300首     
别董大 作者：高适 
千里黄云白日曛，北风吹雁雪纷纷。
莫愁前路无知己，天下谁人不识君？

宿建德江 作者：孟浩然
移舟泊烟渚，日暮客愁新。
野旷天低树，江清月近人。

夜宿山寺 作者：李白
危楼高百尺，手可摘星辰。
不敢高声语，恐惊天上人。

竹里馆 作者：王维
独坐幽篁里，弹琴复长啸。
深林人不知，明月来相照。

相思 作者：王维    
红豆生南国，春来发几枝。
愿君多采撷，此物最相思。

明日歌 作者：文嘉    
明日复明日，明日何其多。
日日待明日，万事成蹉跎。
世人皆被明日累，明日无穷老将至。
晨昏滚滚水流东，今古悠悠日西坠。
百年明日能几何？请君听我明日歌。

寻隐者不遇 作者：贾岛
松下问童子，言师采药去。
只在此山中，云深不知处。