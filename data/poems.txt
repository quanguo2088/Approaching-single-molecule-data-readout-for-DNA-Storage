唐诗300首  
别董大 作者：高适
千里黄云白日曛，北风吹雁雪纷纷。
莫愁前路无知己，天下谁人不识君。

送元二使安西 作者：王维
渭城朝雨浥轻尘，客舍青青柳色新。
劝君更尽一杯酒，西出阳关无故人。

夜宿山寺 作者：李白
危楼高百尺，手可摘星辰。
不敢高声语，恐惊天上人。

回乡偶书 作者：贺知章
少小离家老大回，乡音无改鬓毛衰。
儿童相见不相识，笑问客从何处来。

竹里馆 作者：王维
独坐幽篁里，弹琴复长啸。
深林人不知，明月来相照。

相思 作者：王维
红豆生南国，春来发几枝。
愿君多采撷，此物最相思。

明日歌 作者：文嘉
明日复明日，明日何其多。
我生待明日，万事成蹉跎。

寻隐者不遇 作者：贾岛
松下问童子，言师采药去。
只在此山中，云深不知处。