唐诗300首   
游子吟 作者：孟郊
慈母手中线，游子身上衣。
临行密密缝，意恐迟迟归。
谁言寸草心，报得三春晖。

赠汪伦 作者：李白  
李白乘舟将欲行，忽闻岸上踏歌声。
桃花潭水深千尺，不及汪伦送我情。 

题都城南庄 作者：崔护
去年今日此门中，人面桃花相映红。
人面不知何处去，桃花依旧笑春风。 
 
静夜思 作者：李白
床前明月光，疑是地上霜。
举头望明月，低头思故乡。
 
登鹳雀楼  作者：王之涣
白日依山尽，黄河入海流。
欲穷千里目，更上一层楼。

春夜喜雨 作者：杜甫
好雨知时节，当春乃发生。
随风潜入夜，润物细无声。 
 
登乐游原  作者：李商隐
向晚意不适，驱车登古原。
夕阳无限好，只是近黄昏。
野径云俱黑，江船火独明。
晓看红湿处，花重锦官城。

八阵图 作者：杜甫
功盖三分国，名成八阵图。
江流石不转，遗恨失吞吴。

草 作者：白居易
离离原上草，一岁一枯荣。
野火烧不尽。春风吹又生。
远芳侵古道，晴翠接荒城。
又送王孙去，萋萋满别情。 

登幽州台歌 作者：陈子昂
前不见古人，后不见来者。
念天地之悠悠，独怆然而涕下。

关山月 作者：李白
明月出天山，苍茫云海间。
长风几万里，吹度玉门关。
汉下白登道，胡窥青海湾。
由来征战地，不见有人还。
戍客望边色，思归多苦颜。
高楼当此夜，叹息未应闲。

马诗 作者：李贺
大漠沙如雪，燕山月似钩。
何当金络脑，快走踏清秋。

送杜少府之任蜀州 作者：王勃
城阙辅三秦，风烟望五津。
与君离别意，同是宦游人。
海内存知己，天涯若比邻。
无为在歧路，儿女共沾巾。

春望 作者：杜甫
国破山河在，城春草木深。
感时花溅泪，恨别鸟惊心。
烽火连三月，家书抵万金。
白头搔更短，浑欲不胜簪。

鹿柴 作者：王维
空山不见人，但闻人语响。
返景入深林，复照青苔上。

春晓 作者：孟浩然
春眠不觉晓，处处闻啼鸟。
夜来风雨声，花落知多少。

凉州词 作者：王翰
葡萄美酒夜光杯，欲饮琵琶马上催。
醉卧沙场君莫笑，古来征战几人回。

望庐山瀑布 作者：李白
日照香炉生紫烟，遥看瀑布挂前川。
飞流直下三千尺，疑是银河落九天。

送孟浩然之广陵 作者：李白
故人西辞黄鹤楼，烟花三月下扬州。
孤帆远影碧空尽，唯见长江天际流。

早发白帝城 作者：李白
朝辞白帝彩云间，千里江陵一日还。
两岸猿声啼不住，轻舟已过万重山。

枫桥夜泊 作者：张继
月落乌啼霜满天，江枫渔火对愁眠。
姑苏城外寒山寺，夜半钟声到客船。

乌衣巷 作者：刘禹锡
朱雀桥边野草花，乌衣巷口夕阳斜。
旧时王谢堂前燕，飞入寻常百姓家。

送元二使安西 作者：王维
渭城朝雨浥轻尘，客舍青青柳色新。
劝君更尽一杯酒，西出阳关无故人。

出塞 作者：王昌龄
秦时明月汉时关，万里长征人未还。
但使龙城飞将在，不教胡马度阴山。

出塞 作者：王之涣
黄河远上白云间，一片孤城万仞山。
羌笛何须怨杨柳，春风不度玉门关。

逢雪宿芙蓉山主人 作者：刘长卿
日暮苍山远，天寒白屋贫。
柴门闻犬吠，风雪夜归人。

池上 作者：白居易
小娃撑小艇，偷采白莲回。
不解藏踪迹，浮萍一道开。

江雪 作者：柳宗元
千山鸟飞绝，万径人踪灭。
孤舟蓑笠翁，独钓寒江雪。

山中送别 作者：王维
山中相送罢，日暮掩柴扉。
春草明年绿，王孙归不归。

古朗月行 作者:李白
小时不识月，呼作白玉盘。
又疑瑶台镜，飞在青云端。